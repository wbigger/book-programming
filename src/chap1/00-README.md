# Principi di programmazione

Qual'è il nostro scopo in quanto studenti e futuri informatici?

Questa è una domanda che dobbiamo porci continuamente, dal momento in cui cominciamo a studiare informatica e per tutta la nostra carriera lavorativa.

Probabilmente la risposta più esatta a questa domanda è: **risolvere problemi**.

Non tutti i problemi possono essere risolti con l'informatica ed i computer, o almeno non in maniera semplice e diretta. Noi ci concentreremo su quei problemi che possiamo risolvere, attraverso gli strumenti che piano piano negli anni impareremo ad usare e padroneggiare.

È importante però chiarire fin da subito che noi, in quanto esseri umani, per poter _risolvere_ un problema dobbiamo prima _comprenderlo_ ed essere in grado di _condividere_ il nostro punto di vista con le altre persone coinvolte nel progetto. Nel corso degli ultimi 50 anni in cui si è sviluppata l'ingegneria del software, si è visto statisticamente che il modo più efficace per raggiungere questi obiettivi è attraverso la _narrativizzazione_ dei problemi, in altre parole rappresentare i problemi attraverso delle **storie**. Noi useremo questo approccio durante questo corso e per tutti gli anni a seguire.

> Tradurre i progetti in storie è stato formalizzato in particolare da una metodologia chiamata _Agile/Scrum_. Per maggiori approfondimenti, potete consultare:
> - [Agile Manifesto](http://www.agilemanifesto.org) [1994]
> - il mio corso di [Sviluppo Web](https://wbigger.github.io/book-web-app) per il triennio informatico, materia TPSI
> - il corso su edX di [Agile Software Development](https://www.edx.org/course/agile-software-development) (completamente gratuito)
> - la specializzazione su Coursera di [Agile Development](https://www.coursera.org/specializations/agile-development) (materiale accessibile gratuitamente, a pagamento se si richiede la certificazione)
